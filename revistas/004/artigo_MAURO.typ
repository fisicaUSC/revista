#import("/estilo.typ"): *

#show: Artigo.with(
  tema      : "FILOSOFÍA",
  titulo    : [Somos donos das nosas decisións?],
  autoria   : [Mauro Garrido Rodríguez],
  subtitulo : [Entre o determinismo clásico, a aleatoriadade cuántica e o "eu".],
)

#set math.equation(numbering: none)

#columns[

  == Que é o libre arbitrio?

  Día a día experimentamos con claridade que somos donos das decisións que
  tomamos conscientemente: cando digo _"vou dar un paseo"_, mentalmente
  fixen unha balanza de opcións e determineime por unha delas, é dicir, podo
  afirmar, mirando cara ao pasado, que _"puiden non ter dado un paseo"_.
  Estar obrigado a dar un paseo é o oposto de ser libre. Así, dicimos:
  _"Son libre se, tendo feito A e non B, puidese ter actuado de xeito
  distinto e facer B no canto de A"_. Lingüisticamente, esta é unha sentencia
  contrafactual (_contra os feitos_, contradicindo o que realmente
  ocorreu), á que, como vimos, sempre lle damos validez (é dicir, que
  consideramos verdadeira a posibilidade de poder contradici-los feitos nunha
  realidade alternativa), polo que tamén é un *presuposto metafísico*.

  == A fin da liberdade: o demo de Laplace

  Pero, que di a física a respecto da validez deste suposto? O certo é que, se
  consideramo-lo Universo a grande escala, e inclusive nas nosas vidas cotiás, a
  mecánica clásica está no seu intervalo de validez. Que nos pode dicir sobre o
  libre arbitrio? Collamo-las Leis de Newton. O que nos permiten é, coñecendo o
  estado inicial dun sistema (é dicir, a posición e velocidade das partículas
  involucradas), determina-lo seu estado futuro, de xeito que
  // FACER: arreglade isto por favor, non sei como facelo medio decente 
  
  $ stretch(arrow.b)^(
    {arrow(r)_1 (0), arrow(v)_1 (0)}, 
    {arrow(r)_2 (0), arrow(v)_2 (0)},
    ..., 
    {arrow(r)_N (0), arrow(v)_N (0)})_(
    {arrow(r)_1 (t), arrow(v)_1 (t)},
    {arrow(r)_2 (t), arrow(v)_2 (t)},
    ..., 
    {arrow(r)_N (t), arrow(v)_N (t)}) 
    sum_(i=1)^N F_(i j) = m_j d^2/(d t^2) arrow(r)_j $

  // \begin{equation}
  //   \begin{tikzpicture}[baseline=(current bounding box.center)]
  //       \node (A) at (0,0)
  //       {$
  //           \{ \vec{r}_1(0), \vec{v}_1(0)\},
  //           \{ \vec{r}_2(0), \vec{v}_2(0) \}, ... ,
  //           \{ \vec{r}_N (0), \vec{v}_N(0) \}
  //       $};
  //       \node (B) at (0,-3)
  //       {$
  //           \{ \vec{r}_1(t), \vec{v}_1(t)\},
  //           \{ \vec{r}_2(t), \vec{v}_2(t) \}, ... ,
  //           \{ \vec{r}_N(t), \vec{v}_N(t) \}.
  //       $};
  //       \draw[->, thick] (A) -- (B) node[midway,right]
  //       {$\sum\limits_{i=1}^N F_{ij} = m_j \large\frac{d^2}{dt^2}\vec{r_j}$};
  //   \end{tikzpicture}
  // \end{equation}

  Isto é, se coñecemo-lo estado inicial con total precisión, tamén coñeceremos
  con total exactitude o estado final, así como toda a dinámica en cada momento:
  o futuro está contido no pasado. As leis de Newton son, polo tanto,
  *deterministas causais*: cada causa leva univocamente a un efecto. E se
  todo está composto de átomos, incluídos nós mesmos... Non aplicará isto tamén
  ao ser humano? Isto é precisamente o que se preguntou Pierre-Simon Laplace en
  $1814$, co seu famoso experimento mental do _"demo de Laplace"_ (pese
  a que este nunca o chamou "demo"), onde expoñía o
  seguinte #cite(label("wikidemolaplace")):

  _"Un intelecto que nun momento determinado coñecese tódalas forzas que
  moven a natureza e tódalas posicións de tódolos elementos que a compoñen, se
  este intelecto fose o suficientemente vasto como para someter estes datos a
  análise, abarcaría nunha soa fórmula os movementos dos corpos máis grandes do
  Universo e os do átomo máis diminuto; para tal intelecto nada sería incerto, e
  o futuro, ao igual que o pasado, podería estar presente ante os seus ollos."_

  #figure(
    image(width: 100%, "/revistas/004/imaxes/demo_laplace.png"),
    caption: [Ilustración do Demo de Laplace #cite(label("demo_laplace"))]
  ) <demo_laplace>

  Segundo este experimento mental, cada acto, cada movemento, cada pensamento e
  cada decisión transcendental que puidésemos facer, sería coñecido polo demo: en
  esencia non habería diferenza entre as nosas vidas e as bólas nunha partida de
  billar, todo estaría predeterminado dende o inicio.

  == A contradición coa nosa experiencia inmediata

  Por suposto, non vivimos coma se o demo de Laplace existise. Día a día
  experimentamos coa máxima claridade posible que somos libres e que somos donos
  das nosas decisións, polo que algo nos escapa. Un xeito de entender isto é que
  quizais poidamos seguir dicindo que somos libres nun universo determinista se
  nos contentamos cunha liberdade menos metafísica e fundamental, dicindo:
  _"Son libre (ou teño libre arbitrio) se podo actuar baixo os meus
  propios desexos e razóns, sen estar sometido á coacción externa"_. É certo
  que, visto dende o punto de vista metafísico, esta liberdade sabe a pouco: que
  esteamos coaccionados ou non, incluso os nosos propios desexos, xa sería algo
  predeterminado e, polo tanto, algo que non podemos cambiar (se o Universo
  funciona de xeito determinista). Pero, se descoñecemos esta información, se non
  falamos co demo, acaso non podemos dicir que somos libres en certo senso?

  Nas nosas sociedades humanas o concepto de libre arbitrio é totalmente
  fundamental. Existe a responsabilidade se todo está determinado dende o
  principio? Como se pode condenar alguén por un delito cando xa estaba escrito
  que cometería ese delito? Por suposto, o determinismo absoluto fai da
  responsabilidade un absurdo: incluso a decisión sobre que sistema xudicial usar
  e se basealo ou non no concepto de liberdade estaría tamén determinada. Este
  artigo especulando acerca da imposibilidade do libre arbitrio tamén o estaría.

  == O indeterminismo esencial: é a Mecánica Cuántica a solución?

  Imos continuar a falar deste concepto de libre arbitrio máis metafísico, pese a
  que tamén hai moito máis que dicir da posibilidade de liberdade nun mundo
  estritamente determinista: o exposto brevemente aquí non é a última palabra,
  por suposto.

  O certo é que o determinismo (ou o _universo mecánico_), como paradigma
  científico, acumulaba éxito tras éxito en tódalas ciencias: a natureza
  comportábase como un inmenso reloxo, onde era só a nosa ignorancia o que nos
  impedía ve-lo movemento de tódalas pezas do mecanismo.

  Pero claro está, chegou o século $X X$ e con el, a Mecánica Cuántica: o mundo
  non sería nunca máis o mesmo, e a nosa concepción del, tampouco. A Cuántica
  demóstranos que existe unha indeterminación, unha aleatoriedade a nivel
  fundamental na natureza: non pola nosa ignorancia, senón debido a como
  _é_. O único determinismo que a Cuántica nos concede é un de
  probabilidades, un que non é causal: unha mesma causa pode producir diferentes
  efectos, aínda que podemos saber exactamente como as probabilidades de cada
  efecto evolucionan co tempo a través da ecuación de Schrödinger

  $ Psi (0) stretch(->)^display(i planck (partial Psi)/(partial t) = hat(H) Psi) Psi(t). $

  Pero o que nos di é que, en esencia, a natureza é aleatoria. Entón, realmente a
  cuántica danos liberdade co seu carácter aleatorio, asumindo que xoga algún
  rol, por pequeno que sexa, no noso cerebro (nun sistema tan grande e quente non
  agardariamos fenómenos cuánticos en principio)? Xa o estamos dicindo: é algo
  aleatorio. É como dicir que, ante a decisión de mover ou non o brazo para
  coller un vaso, esta fose totalmente determinada polo resultado de cara ou cruz
  dun lanzamento de moeda (considerando o lanzamento como un proceso totalmente
  aleatorio). Non sabemos que resultado sairá nin é algo que estea determinado,
  mais, é isto o que chamamos decidir por nós mesmos? Polo tanto, a Cuántica
  tampouco nos dá ese libre arbitrio metafísico que andamos buscando.

  #figure(
    image(width: 100%, "/revistas/004/imaxes/schrodinger_santiago.jpg"),
    caption: [Schrödinger en Santiago de Compostela, 1934 (Fotografía do arquivo do IGFAE)]
  ) <schrodinger_santiago>

  == O _"eu"_ que escapa ao Universo

  Se nos detemos un momento, parécese intuír algo: todo o que somos son causas
  externas. A que nos referimos cando queremos afirmar _"eu son libre"_?
  Que queda do _"eu"_ se subtraemos de nós a xenética, as condicións
  sociais, o noso pasado... Parecese que, para sermos libres, precisásemos ser
  alleos ao Universo, escapar incluso da limitación que nos impón segui-las súas
  leis; como ben diría Schrödinger: #cite(label("queeavida"))

  _"Eu"--- son a persoa, se é que existe algunha, que controla o
  "movemento dos átomos", de acordo coas leis da Natureza._

  Así, se quixésemos afirmar que o ser humano é metafisicamente libre, teriamos
  que chegar ao extremo de dicir que ten algo que o fai esencialmente diferente
  ao resto de corpos no Universo, que ten que sobreporse incluso ás leis que o
  rexen e dirixir segundo as leis naturais os mesmos átomos que o compoñen,
  afirmar, en definitiva, _"Polo tanto, eu son Deus
  Todopoderoso"_. #cite(label("queeavida"))

  #SenCita("wikidemolaplace")

  #CrearBibliografia("/revistas/004/bibliografia_MAURO.bib")
]
