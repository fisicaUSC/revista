#import("/estilo.typ"): *

#show: Artigo.with(
  titulo: [O crebacabezas da gravidade cuántica],
  subtitulo: [Discusión sobre un dos enigmas máis escorregadizos da física
  contemporánea.],
  autoria: "Gabriel Rodríguez Moris",
  estilo: "DIVULGACIÓN" 
)

#columns[

  == Como nace o enigma?

  Explicar o maior número de fenómenos da natureza do xeito máis sinxelo e
  conciso posible é un dos obxectivos máis ambiciosos da física. En particular,
  a finalidade última consistiría en atopar unha teoría que explique de maneira
  unificada as $4$ interaccións fundamentais coñecidas ata o momento. Pese ós
  éxitos acadados a finais do século XIX e ó longo do XX, fáltanos unha peza
  crucial por encaixar neste _puzzle_, intimamente ligada ós propios conceptos
  de espazo e tempo e á significación da mecánica cuántica.

  A primeira gran revolución no programa de unificación tivo lugar no século
  XIX, cando os fenómenos da electricidade e do magnetismo, que inicialmente
  parecían desconexos, acadaron unha explicación conxunta con base no que
  coñecemos como a interacción electromagnética. A incompatibilidade entre esta
  e os principios da mecánica newtoniana atopou resolución co nacemento da
  relatividade especial, e posteriormente, a natureza non relativista da
  gravidade newtoniana, desembocou no nacemento da relatividade xeral en 1915:
  a teoría clásica actual (por clásica referímonos a non cuántica) que explica
  a interacción gravitatoria a partir de deformacións do espazo e do tempo,
  producidos por materia e calquera tipo de enerxía en xeral. A xeometría do
  espazo-tempo 4-dimensional vén dada polo tensor métrico $g_(mu nu)$, que
  nos permite medir distancias espaciais, intervalos temporais e, en última
  instancia, diversos observables físicos. Este obxecto xeométrico determínase
  a partir da distribución de materia e enerxía a considerar, dada polo tensor
  de enerxía-momento $T_(mu nu)$, segundo as ecuacións de Einstein:

  $
    R_(mu nu) - frac(1, 2) g_(mu nu) R + Lambda g_(mu nu) =
    frac(8 pi G, c^4) T_(mu nu),
  $ <eq:E_Eq>

  sendo $R_(mu nu)$ e $R$ o tensor de Ricci e o escalar de curvatura,
  respectivamente, que dependen da métrica e das súas dúas primeiras derivadas
  espazo-temporais dun xeito altamente non linear, e $Lambda$, a constante 
  //linear: forma menos recomendábel por lineal
  cosmolóxica. No límite de campo feble e velocidades moi inferiores a $c$, a
  @eq:E_Eq redúcese á ecuación de Poisson para o potencial gravitatorio
  newtoniano usual $Phi$ (principio de correspondencia).

  Nos anos posteriores, leváronse a cabo numerosos intentos, nunca
  completamente exitosos, de unificar o electromagnetismo e a gravidade nun
  único marco teórico fundamental; entre eles, cabe mencionar a teoría de
  Kaluza-Klein. Nesta, o potencial $A_mu$ (ou equivalentemente os campos
  *$E$* e *$B$*, para as persoas menos familiarizadas coa
  formulación covariante do electromagnetismo), 
  //é incorrecta a linguaxe inclusiva con @, pero vou respectar as opinións do
  //redactor (aínda que non as comparta) 
  representante da interacción electromagnética, introdúcese ó
  engadir formalmente unha quinta dimensión na teoría da relatividade xeral, e
  xogando coa súa xeometría a partir do funcional de acción @KaluzaTh.
  Porén, a loita por unificar clasicamente electromagnetismo e gravidade viuse
  eclipsada polo auxe da teoría cuántica e do nacemento de dúas novas
  interaccións fundamentais necesarias para explicar fenomenoloxía a escala
  subatómica: as interaccións nucleares débil e forte.

  O progreso nos métodos de cuantización de lagranxianos clásicos, a
  comprensión das simetrías en teoría de campos, e a incorporación da
  relatividade especial á mecánica cuántica dando orixe á física de partículas
  elementais, culminou coa formulación da electrodinámica cuántica (QED) a
  mediados do século pasado. Nela, o potencial electromagnético convértese nun
  operador que representa o campo cuántico do fotón, que é a "excitación
  enerxética mínima" de campo electromagnético, e actúa sobre estados de
  partículas cargadas dun espazo de Hilbert (ou Fock),

  $
    A_mu arrow hat(A)_mu.
  $

  Na nosa notación, cantidades cun acento circunflexo denotan operadores
  cuánticos. QED permitiu explicar en sumo detalle múltiples fenómenos que o
  electromagnetismo clásico non era capaz de describir de xeito preciso, por
  exemplo no campo da física atómica, e deu lugar a algunhas das predicións
  máis precisas de toda a física. Existen varias maneiras de cuantizar o
  electromagnetismo clásico, sendo un dos métodos máis instrutivos o da
  integral de camiño de Feynman (para unha exposición pioneira e detallada
  véxase @FH). Para as persoas curiosas, cabe mencionar que, aínda a  
  //o uso aquí de @ é incorrecto, pero vouno deixar
  nivel clásico, as ecuacións de Maxwell poden derivarse en última instancia
  impoñendo que o lagranxiano que describe as partículas cargadas de spin $1/2$
  (como electróns), e que dá orixe á ecuación de Dirac, sexa invariante baixo o
  que se coñece como o grupo de simetrías $U(1)$, relacionado coa invariancia
  das funcións de onda en mecánica cuántica baixo cambios de fase locais. A
  correspondente cantidade conservada que resulta do teorema de Noether é nada
  menos que a carga eléctrica total.

  Posteriormente, co desenvolvemento das teorías de Yang-Mills, observouse que
  as interaccións nucleares tamén atopan unha descrición axeitada, aínda que
  máis complexa que a do electromagnetismo debido a non-linearidades nas
  ecuacións, en
  // linearidade: forma menos recomendábel por linealidade
  termos de teorías cuánticas de campos sobre as que se esixen certas simetrías
  internas básicas, particularmente $S U(2)$ para a interacción débil e $S
  U(3)$ para a forte. Estas simetrías dan orixe, matematicamente, ós campos
  cuánticos que median as interaccións nucleares, a saber, os chamados bosóns
  $W^+$, $W^-$ e $Z^0$ no caso da interacción débil, e $g$ no caso da forte
  (son os análogos do fotón no caso da electrodinámica).

  Tras décadas de desenvolvemento no campo da física de partículas, marcadas
  por varios fitos como o desenvolvemento da cromodinámica cuántica (QCD) para
  explicar a interacción forte ou a proposición do campo de Higgs, detectado
  finalmente no CERN no 2012, construíuse a finais do século pasado un
  formalismo no marco da teoría cuántica de campos que explica, a partir dunha
  única densidade lagranxiana $cal(L)_"SM"$, as interaccións entre a
  materia e as forzas nucleares e a electromagnética a nivel cuántico. Este
  formalismo é o que coñecemos como modelo estándar (SM) da física de
  partículas:
  
  $
    cal(L)_"SM" equiv #text(10pt)[$mat(delim: #none,
                          "Descrición cuántica do electromagnetismo";
                          "e das interaccións nucleares")$]
  $

  Por si só, e a pesar de tódolos éxitos que acadou, o SM conta aínda con
  varios problemas teóricos e experimentais por resolver, o que deu lugar á
  busca de _physics beyond the standard model_ nas últimas décadas (véxase por
  exemplo @BSM). Entre eles, cabe mencionar o problema da masa dos neutrinos,
  cruciais nas interaccións débiles: o SM predí que estes teñen masa nula, pero
  experimentalmente atópase o contrario. A solución inmediata, que é engadir
  termos de masa para os mesmos en $cal(L)_"SM"$, implicaría outras
  inconsistencias, polo que a descrición dada polo SM é, dalgunha forma,
  incompleta.

  Tanto o electromagnetismo como as forzas nucleares aceptaron unha formulación
  nun mesmo marco teórico con base na mecánica cuántica e na relatividade
  especial, pero que ocorre coa gravidade? A idea é que a teoría descrita por
  $cal(L)_"SM"$ goza, á hora de cuantizar os campos, dunha propiedade coñecida
  como renormalización, que permite eliminar unha serie de infinitos que
  aparecen ó facer cálculos en teoría de perturbacións e carecen de sentido
  físico. Por outro lado, a densidade lagranxiana de Einstein-Hilbert
  $cal(L)_"EH"$, que da lugar á @eq:E_Eq, non posúe esta característica, de
  xeito que, co noso coñecemento actual, unha teoría cuántica da relatividade
  xeral perdería o seu poder preditivo. De calquera xeito, as outras 3
  interaccións procuraron da cuantización debido a inconsistencias non resoltas
  por tratamentos clásicos pero, é necesario, fenomenoloxicamente, cuantizar o
  campo gravitatorio?
  
  #figure(
    image(width: 75%, "/revistas/005/imaxes/INTCHART.png"),
    caption: [ Esquema do programa de unificación das interaccións fundamentais
    da física ata a actualidade.]
  ) <im:exemplo>

  Se ben non existe evidencia experimental directa de que a gravidade debe
  cuantizarse (e esta é quizais unha das maiores causas polas que aínda non se
  atopou unha teoría cuántica da gravidade satisfactoria), si existen varios
  argumentos ó seu favor. Un dos máis coñecidos é o que segue: se, a nivel
  fundamental, os campos que representan diferentes tipos de materia, tanto
  fermións (e.g. electróns) como bosóns (e.g. fotóns), adoptan unha descrición
  cuántica, entón o tensor de enerxía-momento que aparece no membro dereito das
  ecuacións de Einstein (@eq:E_Eq) convértese nun operador cuántico
  @W1984. Por exemplo, nun sistema no que o campo electromagnético actúa
  como fonte da curvatura do espazo-tempo e unha descrición cuántica do campo é
  necesaria, tense

  $
    T_(mu nu)^"EM" (A_alpha) arrow hat(T)_(mu nu)=^"EM"
    (hat(A)_alpha),
  $

  onde $T_(mu nu)^"EM"$ é o tensor de enerxía-momento correspondente a un campo
  electromagnético representado por $A_mu$, ben coñecido en electrodinámica.
  Pero, entón, o membro esquerdo da ecuación @eq:E_Eq deixa de ter sentido se
  non se converte tamén nun operador cuántico; é dicir, a nivel fundamental,
  parece que debe terse $g_(mu nu) arrow hat(g)_(mu nu)$. Non obstante, como xa
  mencionamos previamente, ningún dos intentos realizados para obter unha
  teoría de gravidade cuántica resultou ser satisfactorio. Por iso, diferentes
  ideas sobre a cuestión da natureza cuántica da gravidade foron propostas ó
  longo da segunda metade do século XX e seguen a propoñerse na actualidade. A
  continuación, expoñemos certas características peculiares da gravidade,
  seguidas dalgúns dos problemas que xorden ó intentar cuantizala.

  == A gravidade e os intentos de cuantización

  En primeiro lugar, é importante mencionar algunhas diferenzas esenciais entre
  o campo gravitatorio e as outras interaccións fundamentais. Nestas últimas,
  os campos cuantizados viven nun espazo-tempo preestablecido, dado pola
  métrica de 
  /*En galego podes usar establecer ou estabelecer, pero se usas a
  segunda, tamén tes que empregar estábel, amábel, posíbel, etc. Como vexo que
  usas estable, amable, posible... cambiei preestabelecido por
  preestablecido.*/
  Minkowski da relatividade especial $g_(mu nu)|_("rel. esp.") = eta_{mu nu}$.
  Esta métrica representa un espazo-tempo fixo sen curvatura, é dicir, a
  ausencia de gravidade. Non obstante, en relatividade xeral, o campo a
  cuantizar é a propia métrica, é dicir, o obxecto que nos permite medir
  distancias, tempos, e que determina a propia estrutura causal do
  espazo-tempo! Asemade, as 
  /*Asemade en galego significa "ao mesmo tempo", non
  "ademais". Dubido cal foi a intención exacta do redactor ao escribir isto,
  pero non o corrixo porque */
  simetrías que interveñen en $cal(L)_"SM"$, cruciais á hora de cuantizar, son
  chamadas simetrías internas, pois están relacionadas cos graos de liberdade
  internos das partículas (e.g. carga eléctrica ou spin), e non con
  transformacións xerais sobre o espazo-tempo #footnote[Ollo, $cal(L)_"SM"$ si
  é invariante baixo as transformacións de Lorentz da relatividade especial,
  que relacionan sistemas de referencia inerciais e son tan só un caso
  particular de transformacións xerais de coordenadas.] que, como dixemos,
  está fixo en relatividade especial. Non obstante, a simetría fundamental en
  relatividade xeral correspóndese coa covariancia das ecuacións con respecto a
  calquera tipo de cambio de coordenadas "espazo-temporais" elixidas para
  describir procesos: tódalas ecuacións en relatividade xeral 
  // escribo tódalas para manter coherencia co resto 
  do texto deben adoptar a mesma forma independentemente das coordenadas
  empregadas.

  Representando o conxunto continuo de puntos espazo-temporais por $cal(M)$,
  dise, en linguaxe algo máis técnica, que as ecuacións da relatividade xeral
  deben permanecer invariantes baixo a acción de elementos do grupo de
  difeomorfismos do espazo-tempo $cal(M)$. Este grupo denótase por
  Diff($cal(M)$), e xoga un papel análogo a $U(1)$, $S U(2)$ e $S U(3)$ nas
  outras interaccións, que operan nos espazos internos como vimos de comentar.
  Interesante é tamén que observamos, por exemplo, que as partículas de carga
  nula non "senten" a interacción electromagnética (e similar para as
  interaccións nucleares coas propiedades físicas "internas" correspondentes).
  Por outra banda, tal e como indica a @eq:E_Eq, toda a materia/enerxía
  interacciona a nivel gravitatorio sen excepción. Porén, aínda que é posible
  realizar analoxías matemáticas formais no ámbito da xeometría diferencial
  entre a relatividade xeral e o modelo estándar, parece existir unha diferenza
  conceptual máis profunda entre a gravidade e as outras interaccións. 
  // engadigo artigo "a" antes de "gravidade"
  Isto vese reflectido cando a métrica se intenta cuantizar de formas análogas
  ós outros campos. Unha recopilación de _approaches_ históricos por cuantizar
  a 
  // recopilación: forma menos recomendábel por recompilación
  relatividade xeral pode atoparse no capítulo 14 de @W1984. Pese a seren
  conceptualmente diferentes, tódolos formalismos acaban por chegar a un punto
  morto. Un dos máis populares escribe a métrica segundo

  $
    g_(mu nu)(x) = eta_{mu nu} + gamma_(mu nu)(x),
  $
  
  onde se considera que $gamma_(mu nu)$ é un campo que vive no espazo-tempo
  fixo de Minkowski usual dado por $eta_(mu nu)$ e contén a información
  gravitatoria do sistema a considerar. Aquí, $x$ denota o conxunto de
  coordenadas espazo-temporais empregadas. O campo a cuantizar é, neste
  formalismo, $gamma_(mu nu)$. Desafortunadamente, ó 
  // aquí cambiei ao por ó, por coherencia co resto do texto 
  tentar facer cálculos perturbativos típicos na teoría cuántica de campos para
  realizar predicións físicas, obtéñense diverxencias "non salvables" por todas
  partes, consecuencia da non-renormalizabilidade mencionada na sección
  anterior.

  Outro método amplamente considerado e máis adoptado para realizar cálculos
  non perturbativos é o da integral de camiño, particularmente ilustrativa á
  hora de «entender» como funciona a mecánica cuántica da partícula puntual
  non-relativista, e que gozou dun amplo éxito á hora de cuantizar as
  interaccións descritas polo modelo estándar @FH. Neste formalismo, cada
  amplitude de probabilidade cuántica relevante avalíase a partir dunha
  integral funcional dos campos a considerar, é dicir, unha integral na que as
  variables de integración son formas funcionais en lugar de coordenadas
  usuais; as medidas de integración funcionais denótanse tipicamente cunha
  $cal(D)$. Os integrandos están ponderados pola exponencial da acción $S$ da
  teoría a cuantizar, $exp(i / planck ~ S)$. No límite clásico, no que $planck
  arrow 0$, as traxectorias clásicas, obtidas segundo o principio de mínima
  acción, son as dominantes. Consideremos como exemplo un proceso descrito por
  QED, no que os estados cuánticos inicial e final se denotan respectivamente
  segundo $|i chevron.r$ e $|f chevron.r$. Esquematicamente, a amplitude
  cuántica entre os mesmos escríbese

  $
    chevron.l f|i chevron.r_"EM" tilde integral
    frac(cal(D)A_mu, U(1)) product_i cal(D) phi.alt_i ~
    e^(frac(i, planck)S_("EM")[A_mu, {phi.alt_j}]}.
  $ <eq:PI_form>

  Aquí, o conxunto ${phi.alt_i}$ representa os campos que interaccionan
  electromagneticamente (e.g. o campo do electrón). A expresión $cal(D)A_mu
  U(1)$ emprégase de maneira formal para indicar que se debe integrar só sobre
  as funcións $A_mu$ que representan configuracións físicas diferentes, é
  dicir, sobre aquelas que non están relacionadas polas transformacións _gauge_
  ben coñecidas en electromagnetismo para o potencial, pertencentes ó grupo
  $U(1)$. Similarmente, nunha teoría métrica da gravidade cuántica,
  escribiríase (neste caso, os campos $phi.alt_i$ poden representar calquera
  tipo de materia)

  $
    chevron.l f|i chevron.r_"grav." tilde integral frac(cal(D)g_(mu
    nu), "Diff"(cal(M))) product_i cal(D)phi.alt_i ~
    e^(frac(i, planck)S_("grav.")[g_(mu nu), {phi.alt_j}]).
  $ <eq:PI_form_2>

  Non obstante, varios problemas xorden ao adoptar este enfoque. En primeiro
  lugar, a arbitrariedade no uso de coordenadas en relatividade xeral dificulta
  a definición fisicamente relevante da "amplitude cuántica de transición dunha
  métrica inicial a outra final": o tempo $t$ deixa de ser unha etiqueta
  externa empregada para describir a evolución dun sistema, como ocorre no caso
  das outras interaccións, e convértese nunha cantidade dinámica ou moldeable.
  De feito, a propia definición de "intervalo temporal" depende da métrica fixa
  que se estea a considerar, pero aquí non temos unha métrica fixa! Así e todo,
  certos avances e hipóteses no marco da integral de camiño aplicada a
  solucións cosmolóxicas da relatividade xeral foron propostos empregando o
  formalismo hamiltoniano da mesma (véxase, por exemplo, @HH). Outro problema
  notorio resulta do feito de que a medida de integración $cal(D) g_(mu nu)$
  nin sequera está ben definida matematicamente. En realidade, a ausencia dunha
  definición rigorosa de medidas funcionais é un problema máis xeral en teoría
  cuántica de campos, o que podería indicar que outra descrición máis
  fundamental das interaccións, talvez radicalmente diferente, é necesaria.

  == Comentarios finais

  É un consenso amplamente aceptado que tanto a relatividade xeral, que
  "explica ben o mundo macroscópico", coma o modelo estándar da física de
  partículas, que "explica ben o mundo microscópico", son, independentemente,
  teorías efectivas nos seus rangos de validez (como foi nos anos 30 do século
  pasado a teoría de Fermi da interacción débil), e que outras descricións máis
  fundamentais están aínda por ser descubertas. Dende a última metade do século
  pasado e á vista do fracaso de cuantizar a relatividade xeral por medio dos
  métodos tradicionais da teoría cuántica de campos, propuxéronse múltiples
  formalismos novos para resolver o problema da gravidade cuántica. Algúns
  deles desembocaron en hipóteses ben coñecidas e que seguen a estudarse hoxe
  en día, como son a teoría de 
  // hoxe en día: forma menos recomendábel por actualmente 
  cordas ou a gravidade cuántica de bucles. No entanto, na
  actualidade seguimos sen dispoñer dunha teoría satisfactoria que dea conta
  dos problemas fundamentais nas anteriores seccións.

  En realidade, nin sequera está garantido que a gravidade sexa
  fundamentalmente cuántica, pese ás pistas teóricas que indican que si o é,
  como a que mencionamos na primeira sección. Unha idea alternativa interesante
  é que a gravidade é unha propiedade macroscópica emerxente na natureza, que
  xorde a partir de graos de liberdade microscópicos aínda non coñecidos, do
  mesmo xeito que hoxe sabemos que, en termodinámica e mecánica estatística, a
  temperatura proporciona unha imaxe macroscópica efectiva dos graos de
  liberdade correspondentes a partículas microscópicas que interaccionan. Esta
  idea podería enlazar coa sorprendente analoxía formal entre as leis da
  termodinámica e as leis da mecánica de buratos negros (véxase e.g. @BHT).

  Un problema (crucial, na opinión do autor) é a dificultade de elaborar
  experimentos que permitan detectar efectos cuánticos no nivel no que a
  gravidade xoga un papel importante. Como é ben sabido, a interacción
  gravitatoria é notoriamente máis feble que as outras tres, e a escala de
  enerxías que se debería acadar en aceleradores de partículas para comezar a
  observar devanditos efectos, algo inferior á chamada escala de Planck dada
  aproximadamente por $E_P tilde.eq sqrt(planck c^5 / G) tilde 10^(19)$ GeV,
  non alcanzamos a comprendela na actualidade por varias ordes de magnitude.
  Así e todo, existen tamén outros ámbitos nos que se están a propoñer ideas
  que nos poden achegar á determinación da natureza cuántica ou clásica da
  gravidade, como por exemplo experimentos relacionados coa decoherencia
  cuántica, que trata de explicar a transición entre os dominios cuántico e
  clásico dos sistemas físicos @QD. En calquera caso, todo parece indicar que a
  natureza está a xogar ás agachadas connosco, e que unha reformulación dos
  conceptos físicos máis fundamentais é, dalgún xeito, necesaria. Ó fin e ó
  cabo, como nos demostrou a comunidade científica da primeira metade do século
  XX, as transformacións máis revolucionarias na nosa forma de comprender a
  natureza xorden de escapar de ideas preestablecidas.

  #bibliography("/revistas/005/bibliografia_GABRIEL_RM.bib")

]
