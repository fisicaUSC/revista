#import("/estilo.typ"): *

#show: Artigo.with(
  titulo: [A anoada orixe da teoría de nós],
  subtitulo: [Unha historia que mestura o éter luminífero, unha caixa que fuma
  e a táboa periódica dos elementos.],
  autoria: "Víctor Díaz Díaz",
  estilo: "HISTORIA" 
)

#columns[

  == Introdución

  Dende atar os zapatos ata separar cables liados, os nós son un elemento moi
  // liar: forma menos recomendábel por enlear 
  común na vida cotiá de todo o mundo. No entanto, a pesar de seren tan comúns,
  o seu estudo rigoroso empregando as matemáticas tardou bastante tempo en
  poñerse en marcha, e as súas orixes están intimamente relacionadas coa
  física: comezou co intento de dous científicos escoceses de aplicar estes
  obxectos á descrición dos elementos químicos.

  Neste artigo imos repasar a curiosa orixe da teoría de nós moderna, que
  combina a física da luz e o éter, unha caixa chea de fume tóxico e a táboa
  periódica dos elementos.

  == O éter

  Para poñernos en contexto, temos que comezar por entender o que se coñecía da
  luz a finais do século XVII. Huygens postulou no seu tratado sobre a luz
  @Huygens que esta era unha onda lonxitudinal, que vibra na mesma
  dirección na que se propaga. Neste sentido, unha onda de luz comportaríase do
  mesmo xeito que unha onda mecánica nun fluído, similar ao son no aire. Esta
  perspectiva explicaba os fenómenos da refracción e difracción, pero non o de
  birrefrinxencia. Para intentar solucionar este problema, Newton propuxo que a
  luz estaba composta de corpúsculos @Newton. Isto lograba explicar a
  birrefrinxencia, aínda que pola contra non conseguía recuperar a refracción e
  a difracción. Finalmente, a teoría ondulatoria impúxose: tratando a luz como
  unha onda transversal, que vibra en direccións transversais á de propagación,
  podían explicarse os tres fenómenos de xeito satisfactorio.

  Por outra banda, o consenso entre os físicos da época era que toda onda (xa
  sexa lonxitudinal ou transversal) necesita un medio físico para propagarse.
  Coñecíase que a luz era capaz de propagarse a unha velocidade altísima a
  través do aire, a auga e incluso o espazo, polo que todo o Universo debía
  estar cheo dun medio moi peculiar que servise de soporte ás ondas de luz.
  Este medio chamouse _éter luminífero_, e sería esta substancia que
  vibraría para facer que a luz se propagase a través dela. Adicionalmente,
  este medio podería proporcionar un sistema de referencia privilexiado,
  solucionando outra cuestión importante na filosofía da física.

  Este é o contexto no que se desenvolveu o electromagnetismo clásico no século
  XIX, que orixinalmente non estaba conectado coa física da luz. Pola súa
  banda, Michael Faraday propuxo a existencia de _liñas de forza_ co
  obxectivo de explicar como poden as cargas eléctricas afectarse entre si.
  Faraday foi un científico eminentemente experimental, e non foi quen de
  desenvolver unha formulación matemática precisa das súas ideas. Este traballo
  foi feito posteriormente por James C. Maxwell.

  Tratando de entender as liñas de forza, Maxwell notou que as ecuacións da
  electrostática no baleiro

  $
    nabla dot.op bold(E) = 0, #h(0.6cm) nabla times bold(E) = 0,
  $

  teñen unha forma similar ás ecuacións do fluxo dun fluído incompresible sen
  viscosidade e vorticidade nula,

  $
    nabla dot.op bold(E) = 0, #h(0.6cm) nabla times bold(v) = 0,
  $

  onde $bold(v)$ é o campo de velocidades. Isto deulle a entender que esas
  liñas de forza podían entenderse como pequenos tubos que transportan un
  fluído ideal. Este fluído sería o éter.

  == A caixa que fuma

  Agora imos relaxar a condición de vorticidade nula. Facendo isto, podemos
  introducir o concepto de _liñas de vorticidade_. Unha liña de vorticidade dun
  campo $bold(v)$ vén dada por

  $
    omega = nabla times bold(v),
  $

  de xeito que é inmediato comprobar que a súa diverxencia é nula por
  definición,

  $
    nabla dot.op omega = nabla dot.op (nabla times bold(v)) = 0.
  $

  Isto implica que a devandita liña non pode ter fontes ou sumidoiros no
  interior do fluído, e unicamente pode ter os seus extremos na fronteira do
  fluído ou unidos entre eles, formando unha curva pechada. Hermann von
  Helmholtz demostrou a partir dos seus teoremas que unha liña de vorticidade
  nun fluído ideal é estable @Helmholtz. Isto implica que a liña pode
  deformarse, pero non pode romperse e disiparse no interior do fluído.


  Este resultado inspirou a Peter G. Tait para construír un mecanismo que
  producise tales liñas de vorticidade estables. O que deseñou foi unha caixa
  con dúas aberturas: nunha delas había un buraco circular e na outra, unha
  membrana tersa. Esta caixa enchíase dalgunha substancia que producise fume e,
  ao golpear a membrana, este saía pola abertura circular formando aneis. Este
  truco xa era amplamente coñecido polos fumadores, pero Tait inventou a
  primeira caixa capaz de fumar.

  #figure(
    image("/revistas/005/imaxes/caixa.png"),
    caption: [A caixa construída por Tait @Tait.]
  )  

  A caixa producía aneis de fume que saían da súa boca e viaxaban polo aire,
  antes de desfacerse e disiparse por completo. Nin o fume do seu interior nin
  o aire no que viaxaban eran fluídos ideais (de feito, o fume era bastante
  tóxico), pero a construción servía para demostrar o efecto do que Helmholtz
  falaba. Tait mostroulle os seus resultados ao seu colega William Thompson
  (mellor coñecido como Lord Kelvin), quen quedou encantado co invento. Nos
  anos seguintes ambos traballarían en perfeccionar o aparello, e foi ao ver os
  aneis de fume viaxar polo aire do seu laboratorio cando Kelvin tivo unha idea
  revolucionaria: os distintos elementos químicos son liñas de vorticidade no
  éter @Silver.

  == A táboa periódica

  Uns anos antes, o científico inglés John Dalton introduciu o concepto do
  átomo na ciencia. O seu descubrimento xurdiu do estudo de compostos
  diferentes formados polos mesmos elementos, nos cales observou que as
  proporcións dos elementos eran sempre números enteiros pequenos @Dalton.

  A conclusión de Dalton foi que a materia debía estar constituída por unidades
  indivisibles chamadas átomos. No entanto, a identidade destes átomos seguía
  sendo un misterio. O comportamento químico de cada elemento era moi
  diferente, o cal implicaba que cada tipo de átomo debía ter algunha
  propiedade intrínseca descoñecida que o diferenciase.

  Foi precisamente esta clasificación a que Kelvin creu encontrar nos aneis de
  fume. A súa idea foi que un átomo é unha liña de vorticidade estable no éter,
  correspondéndose cada elemento químico cun xeito diferente de formar un nó.
  Estes nós deben ter os extremos unidos e diferéncianse no sentido de que non
  poden ser deformados de xeito continuo (sen romper ou pegar ningún segmento)
  noutro nó. Dous nós que puidesen deformarse entre si, por moi complicado que
  fose o procedemento, serían equivalentes, dando lugar ao mesmo elemento.

  A táboa periódica dos elementos corresponderíase entón cunha táboa de nós non
  equivalentes, o que motivou a Tait a comezar a recoller nunha lista todos os
  nós diferentes. Este esforzo deu nacemento á teoría de nós, que se
  convertería nunha rama propia das matemáticas nos anos posteriores.

  #figure(
    image("/revistas/005/imaxes/nos.png"),
    caption: [Os sete nós máis sinxelos clasificados por Tait @Silver.]
  )

  A idea tiña beleza e simplicidade, pero o seu fundamento científico estaba
  pouco definido. Porén, iso non evitou que Kelvin se convencese de que o
  misterio dos átomos xa estaba resolto. E é que a pesar de ser un gran
  científico con ideas moi creativas, Lord Kelvin tiña o mal hábito de
  convencerse demasiado rápido das súas propias ideas. Xa noutras ocasións
  anteriores metera a pata coas súas conclusións, como cando aseverou que a
  Terra non podía ter máis de 100 millóns de anos, indo en contra da evidencia
  xeolóxica e a recentemente publicada teoría da evolución por selección
  natural.

  == O fin do éter

  As malas noticias para Lord Kelvin chegarían en 1887, cando Albert A.
  Michelson e Edward W. Morley intentaron detectar o éter co seu
  interferómetro, obtendo un resultado nulo @MichaelsonMorley. Aínda que
  este resultado non 
  // corrixo Michaelson por Michelson, pero deixo o nome da cita como estaba 
  desbotaba por completo a existencia do éter, impoñía enormes restricións na
  súa posible natureza.

  O único xeito de reconciliar o resultado nulo coa existencia do éter era
  asumir que os obxectos se contraían na dirección na que se movían a través do
  éter. Este fenómeno foi proposto independentemente por George F. FitzGerald
  @FitzGerald e Hendrik A. Lorentz @Lorentz, e posteriormente Henri
  Poincaré demostrou que era compatible co principio de relatividade
  @Poincare (i.e., as ecuacións describindo as leis físicas teñen a mesma
  forma en todos os sistemas de referencia admisibles).

  A revolución chegou en 1905 da man de Albert Einstein coa proposta dunha
  teoría derivada a partir de primeiros principios que ignoraba a existencia do
  éter, pero que conseguía explicar todos os fenómenos observables
  anteriormente atribuídos a el @Einstein. Esta nova teoría incluía o
  fenómeno de contracción de lonxitudes, e implicaba tanto a relatividade do
  espazo coma do tempo.

  == Conclusións

  A historia da teoría de nós é curiosa e arrevesada, impulsada por Lord Kelvin
  e con orixes nunha intersección entre a física da luz e a química dos
  elementos. A proposta para intentar clasificar os elementos como
  configuracións particulares do éter luminífero foi unha idea moi elegante,
  pero á que finalmente esa elegancia non a salvou de resultar sendo errónea.
  Lord Kelvin foi un dos máis grandes físicos da historia pero, coma xa se
  dixo, tiña o mal costume de quedar encadeado nas súas propias ideas demasiado
  pronto. Ademais, daba un gran valor ao carácter estético das súas teorías.

  Esta práctica non é particularmente pouco común entre os físicos,
  especialmente en ámbitos teóricos. Dende que as matemáticas se empezaron a
  empregar para formular as leis físicas intentouse, ademais, facelo de forma
  "bela e elegante". Isto non é necesariamente contraproducente, e ten sido
  útil nalgunhas ocasións. Pode axudar a descubrir conexións profundas e sutís
  entre diferentes conceptos da física matemática que non son evidentes nun
  primeiro momento, pero debe aplicarse con coidado para non caer en sesgos
  subxectivos e 
  // Entendo que nesgos é sesgos (que non existe en galego)
  convencerse de que unha teoría debe ser certa só pola súa beleza. Ao fin e ao
  cabo, a "beleza" nas matemáticas é un concepto fortemente subxectivo.

  #bibliography("/revistas/005/bibliografia_VICTOR_DD.bib")

]
