#import("/estilo.typ"): *

#show: Artigo.with(
    titulo    : [Entrevista: Mar Capeáns],
    subtitulo : [No núcleo do maior laboratorio de física do mundo.],
    autoria   : "Gemma Ruíz Lavandeira",
    estilo    : "ENTREVISTA",
)

#let Pregunta(texto) = [
  #v(0.6em)
  * #texto *
  #v(0.6em)
]

#columns[

  Compostelá de nacemento, Mar Capeáns seguiu na capital galega formándose como
  física experimental de partículas na Universidade de Santiago de Compostela
  ata dar o salto ao CERN, en Suíza, nos anos noventa. No CERN comezou como
  investigadora no desenvolvemento de detectores de partículas co Premio Nobel
  de Física, Georges Charpak, e avanzou ata postos de liderado no Departamento
  de Física Experimental, no Sector de aceleradores e na administración do
  CERN. Baixo a nova Dirección Xeral de Mark Thomson, a partir de 2026, Mar
  Capeáns pasará a ser a nova Directora de Operacións do CERN, converténdose na
  primeira española en ocupar un posto de tanta importancia na dirección do
  maior centro de Física de Partículas do mundo. Co inicio desta nova etapa
  accedeu a contarnos máis sobre a Física de Partículas, a importancia da
  Ciencia e o futuro das colaboracións entre a Física e a Tecnoloxía.

  #v(0.3em)

  #line(length: 100%, stroke: 0.6pt + rgb(datos.cor_resalte))

  #Pregunta[
    Gustaríame comezar agradecendo o interese posto na revista e na
    disposición a participar nela, o teu testemuño é moi valioso para todo o
    alumnado, é un pracer contar con el. Sendo que es unha alumna da nosa
    Universidade quería preguntarche polos teus comezos como estudante na
    Universidade de Santiago de Compostela, que foi o que te cativou da Física
    e por que escolliches iniciarte na investigación de partículas. 
  ]

  Síntome moi agradecida e orgullosa de ser compostelá e de terme formado na
  USC. Comecei os meus estudos cando xa existía unha conexión entre a Facultade
  de Física e o CERN, algo que me resultou moi atractivo. O que verdadeiramente
  me cativou da física de partículas foi precisamente ver que detrás das
  teorías hai desenvolvementos tecnolóxicos moi potentes, detectores,
  aceleradores, electrónica, cómputo, e esa mestura de ciencia e técnica é o
  que máis me interesa. Escollín iniciarme na investigación de partículas
  porque me permitía combinar esa curiosidade fundamental: "de que estamos
  feitos?", "que leis gobernan o Universo?", pero cunha dimensión práctica,
  de construción de instrumentos e de análise de grandes volumes de datos.


  #Pregunta[ 
    Ás veces pode parecer que o que teñen máis importancia ou polo
    menos máis recoñecemento son as teorías científicas (por exemplo, no ano
    2013, os pais da teoría na que se incluía o bosón de Higgs foron
    galardoados co Premio Nobel de Física pero un ano antes a súa existencia
    fora probada no CERN) antes que a parte experimental na que converxen
    outras disciplinas técnicas. Cal é a túa percepción? Cres que a sociedade
    sabe o suficiente sobre as investigacións máis prácticas da Física?
    Ademais, notas esa vocación experimental entre os estudantes máis novos? 
  ]

  #figure(
    image(width: 100%, "/revistas/005/imaxes/mar_capeans.jpg"),
    caption: [Mar Capeáns no CERN. (Foto: El País)]
  ) 

  Creo que ás veces se percibe que as teorías teñen máis visibilidade, quizais
  porque resultan máis narrativas. Na realidade, a física avanza só cando
  teoría e experimento camiñan da man: sen experimentación non hai
  confirmación, e sen teoría non hai dirección. Detrás dun resultado científico
  hai décadas de deseño de instrumentos, de innovación tecnolóxica e de
  cooperación entre centos de persoas. No CERN vemos cada día como esas
  contribucións fan posible verificar hipóteses e abrir novas preguntas. Por
  iso, creo que cómpre reforzar esa conexión entre ciencia e sociedade,
  amosando que as investigacións máis prácticas, as que constrúen, miden e
  proban, son fundamentais. E é esperanzador ver que os estudantes teñen moita
  curiosidade por esa parte aplicada: por deseñar hardware, procesar datos e
  explorar tecnoloxías. // segundo a RAG, hardware é unha forma menos
  // recomendábel por "soporte físico"

  #Pregunta[
    A túa educación comezou nunha universidade pública e o teu traballo está
    enmarcado nun organismo que conta co financiamento dos estados membros. Que
    importancia ten un bo investimento en ciencia e como repercute o que se
    estuda no ámbito académico na sociedade?
  ]

  A ciencia debe dar oportunidades para todos, o acceso ao coñecemento e á
  investigación debe estar ao alcance de todos. Investir en ciencia básica,
  aínda que ás veces non se vexa de inmediato, repercute na sociedade:
  tecnoloxías, formación, espírito crítico, innovación. O CERN, o feito de que
  institucións financiadas polos estados membros traballen en bloque cristaliza
  ese retorno colectivo.

  #Pregunta[
    O CERN ten unha estreita relación coa informática, cabe recordar que alá
    polo ano 1989 Tim Bernes-Lee e Robert Cailliau desenvolveron a World Wide
    Web nesta institución, sendo que a computación cuántica se ve como o futuro
    ao que aspirar, que papel pode xogar o CERN na súa expansión? Que
    beneficios, se os hai, pode aportar ás investigacións que levades a cabo?
    //aportar: forma menos recomendábel por achegar 
    De telos, poderíanse ver nun futuro próximo?
  
  ]

  #figure(
    image(width: 100%, "/revistas/005/imaxes/smq.jpg"),
    caption: [Proceso de fabricación de imáns para o High 
              Luminosity LHC. (Foto: CERN)]
  )

  O CERN e a informática teñen unha historia chea de pioneirismos. Dentro desta
  tradición, a iniciativa CERN Quantum Technology Initiative (QTI) é un bo
  exemplo. Lanzouse en torno ao 2020 como un programa de I+D que busca
  especificamente integrar as tecnoloxías cuánticas no ámbito da física de
  altas enerxías e na cadea tecnolóxica asociada. O obxectivo é que o CERN siga
  sendo motor tecnolóxico de grande escala, pero tamén que esa tecnoloxía
  impacte na industria e na sociedade en xeral, medrando o ecosistema cuántico
  europeo e internacional. Os beneficios poden ser moi concretos para as
  investigacións que levamos a cabo: mellor sensibilidade nos detectores,
  aceleradores máis eficientes, procesamento de datos máis rápido, incluso
  redes de comunicación entre grandes instalacións científicas. Verémolo nun
  futuro próximo.

  #Pregunta[
    No ano 2026, Fabiola Gianotti deixa o posto a Mark Thomson como novo
    Director Xeral do CERN e dentro deste novo organigrama destacas como a
    primeira española en ocupar a Direccións de Operacións, parabéns por este
    logro e desexo que sexa unha etapa moi satisfactoria. Podes contarnos un
    pouco en que consiste esta designación e como se inclúe este posto na
    organización do CERN?
  ]

  A partir de 2026 asumirei a Dirección de Operacións do CERN na nova estrutura
  organizativa, un posto que abrangue a responsabilidade de garantir que o
  conxunto das instalacións e servizos da organización funcionen con
  eficiencia, seguridade e continuidade. Buscarei fortalecer a visión da
  institución cara a unhas operacións máis sostibles, colaborativas e
  tecnoloxicamente avanzadas. Para min representa un gran reto profesional e
  tamén unha enorme oportunidade de contribuír de forma directa ao futuro do
  CERN, garantindo que a ciencia poida desenvolverse nas mellores condicións
  posibles e que o laboratorio continúe sendo un referente mundial en
  investigación, tecnoloxía e cooperación internacional.

  #figure(
    image(width: 100%, "/revistas/005/imaxes/swwwps.png"),
    caption: [Imaxe dunha recreación da primeira páxina web. 
              (Foto: CERN)]
  )


  #Pregunta[
    O CERN está formado por 25 estados membros, aínda que participan
    científicas e científicos de case todos os países. Como se coordinan as
    investigacións que se levan a cabo nas instalacións de Suíza para que todos
    teñan aceso? Cales son os retos de seguridade e loxística aos que te
    enfrontas?
  ]

  O CERN reúne máis de 18.000 persoas de todo o mundo, pertencentes a estados
  membros e numerosos países asociados. A coordinación das investigacións
  realízase mediante un sistema de colaboracións moi estruturadas:
  convocatorias de experimentos, adhesión de institucións, comités científicos,
  xestión compartida de datos e infraestruturas... Coordinamos proxectos con
  equipos multidisciplinarios e internacionais, asegurando o acceso equitativo
  ás instalacións. A nivel operativo, os retos son enormes: seguridade
  radiolóxica, loxística de materiais e persoas, mantemento de infraestruturas
  e xestión sostible dun campus que funciona as 24 horas do día.

  #Pregunta[
    Para ir concluíndo, sería moi interesante contar coa túa opinión acerca de
    cales son os próximos retos da Física e que che ilusiona máis do futuro do
    CERN.
  ]

  #figure(
    image(width: 100%, "/revistas/005/imaxes/higos.jpg"),
    caption: [Celebración do descubrimento do Higgs. 
              (Foto: Maximilien Brice)]
  )


  A física enfróntase agora a preguntas fascinantes: que é a materia escura?,
  por que o Universo está feito de materia e non de antimateria?, cal é a
  natureza da enerxía escura? Proxectos como o LHC de Alta Luminosidade, e
  aceleradores e detectores mais potentes, que estamos estudando, permitirán
  chegar máis lonxe. Para o CERN, o que me ilusiona grandemente é que é un
  centro que non só responde as preguntas da física, senón que impulsa
  tecnoloxía, redes cuánticas, sensores de próxima xeración, computación
  avanzada, e iso pode facer que a ciencia fundamental teña un impacto
  tecnolóxico e social moito maior. Ver como investigadores de Galicia e España
  participan, colaboran e lideran partes deste proceso é especialmente
  motivador.

  #Pregunta[
    Como guinda final, gústanos quedar cos consellos das persoas que pasan por
    esta sección de entrevistas para que a vosa sabedoría e experiencia poida
    servir de faro aos futuros físicos e físicas ou a calquera lector
    interesado. No teu caso, que consello ou alegación che gustaría deixar?
  ]

  Para quen está a comezar ou pensando en facer física, ou calquera disciplina
  científica, o meu consello sería: seguir a curiosidade pero ao mesmo tempo ir
  construíndo capacidades técnicas: experimentación, programación, análise de
  datos, electrónica, traballo en equipo. A ciencia moderna non funciona en
  solitario, senón en colaboración: saber escoitar, compartir ideas, aprender
  doutros. Non se trata só de facer grandes teorías, senón de transformar
  curiosidade en actividade, en instrumento, en dato, en descubrimento.


  #v(1em)
  #text(size: 12pt, fill: rgb(datos.cor_resalte))[
    _* O mundo necesita persoas que combinen cabeza, corazón e mans. *_
  ]

]
