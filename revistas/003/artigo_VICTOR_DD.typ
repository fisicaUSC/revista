#import("/estilo.typ"): *

#show: Artigo.with(
	titulo		: [O signo menos que vale un premio Nobel],
	subtitulo	: [Breve historia do descubrimento da liberdade asintótica e o nacemento da cromodinámica cuántica.],
	autoria		: "Víctor Díaz Díaz",
	tema  		: "DIVULGACIÓN",
)

#columns[

	== Introdución

	A cromodinámica cuántica (QCD) foi o último bloque do Modelo Estándar en ser
	descuberto. Contra todas as expectativas, foron os esforzos por demostrar que
	non era posible construír unha teoría coma ela os que finalmente fixeron que se
	atopase.

	Neste artigo vou expoñer brevemente a historia da QCD e a liberdade asintótica,
	un concepto intimamente ligado con esta, baseándome principalmente no discurso
	da entrega do premio Nobel a D. Gross @GrossNobel, no que lembra a
	historia do traballo polo que precisamente recibiu o galardón. Os detalles
	técnicos e os cálculos concretos son moi longos e complicados, polo que os
	omitirei cando sexa posible e procurarei dar unha explicación conceptual.

	== O contexto

	A situación das teorías cuánticas de campos (QFTs) nos 1960s era moi delicada.
	Despois de ser inventadas para tratar a electrodinámica de xeito cuántico
	intentáronse aplicar á descrición das interaccións nucleares feble e forte,
	descubertas nas décadas anteriores, pero os resultados non eran satisfactorios.

	O obstáculo principal era o feito de que, xa a primeira orde en teoría de
	perturbacións, as teorías devolvían resultados infinitos. As correccións
	cuánticas facían que os valores dos parámetros observables diverxesen,
	contradicindo claramente o feito experimental de que os seus valores son
	finitos e provocando que a teoría non puidese facer ningunha predición útil.

	Un importante paso cara a adiante foi dado cando R. Feynman, J. Schwinger, S.
	Tomonaga e F. Dyson formularon o proceso da renormalización, que conseguía
	eliminar os infinitos e devolvía á electrodinámica cuántica (QED) a capacidade
	preditiva. Deste esforzo xorde a correspondencia entre teoría e experimento
	máis precisa que contamos a día de hoxe: o momento dipolar magnético anómalo do
	electrón @g_exp @g_teor.

	No entanto, non quedaba clara a interpretación física do fenómeno da
	renormalización, e moitos víano como un simple truco matemático que non
	resolvía o problema fundamentalmente. Esto fixo que as QFTs quedasen nun
	segundo plano e deixaron de verse como unha ferramenta seria. Así, exploráronse
	outros métodos diferentes para intentar formalizar as interaccións nucleares,
	como a teoría da matriz $S$ ou a álxebra de correntes. En xeral, estes
	formalismos alternativos traballaban con obxectos que se poderían deducir dunha
	teoría de campos, pero que tamén podían determinarse por outros métodos.

	== O comportamento ultravioleta das QFTs

	Os anos seguintes traeríanlle máis problemas aínda ás QFTs da man de L. Landau
	e outros colegas seus que emprega na súa contra precisamente os resultados
	proporcionados pola renormalización.

	Para entender o ataque de Landau debemos empezar por presentar a conclusión
	máis importante que se deriva do proceso de renormalización: as constantes de
	acoplamento das QFTs non son realmente constantes, dependen da escala de
	enerxías na que se observe. O xeito de cuantificar esta dependencia é a través
	da función $beta$, definida como

	$
    beta(g) equiv frac("d"g , "d"ln mu) = mu frac("d"g , "d"mu),
	$

	onde $g$ é unha determinada constante de acoplamento e $mu$ é a
	escala de enerxía @Ramond.

	Un xeito simple de regularizar unha teoría que presente infinitos é establecer
	un corte na escala de enerxías, un valor $mu=Lambda$ moito maior que a escala
	observable $mu=m$ que evita que as partículas virtuais chegen a ter momento
	infinito e produzan diverxencias. Así, fíxase o valor das constantes de
	acoplamento no ultravioleta, $g (Lambda)$. Os posibles valores de momento que
	se atopen entre o corte e a escala observable intégranse, o que modifica o
	valor das constantes de acoplamento para enerxías inferiores ao corte. Este
	procedemento dá resultados útiles, pero idealmente quereriamos estender o corte
	ao infinito, de xeito que a teoría sexa aplicable a calquera escala de
	enerxías. Para QED, e o resto de QFTs que se coñecían no momento, a función
	$beta(g)$ verifica a relación @Srednicki

	$
    integral_(g(m))^(g(Lambda)) frac("d"g , beta(g)) = ln frac(Lambda , m).
    $ <eq:RGF>

	É obvio que no límite $Lambda arrow.r infinity$ o lado dereito da ecuación
	diverxe. Para o lado esquerdo, pola súa parte, poden darse dous casos @Landau1:

	#strong[1)] Que a función $beta$ tamén diverxa, de xeito que $g(Lambda) arrow.r infinity$ para
	algún valor finito de enerxía e o parámetro presenta o que se coñece como
	#emph[polo de Landau]. Isto volve a teoría inconsistente a altas enerxías.

	#strong[2)] Se a función $beta$ se mantén positiva e medra de xeito máis rápido que
	$cal(O)(g)$, o lado esquerdo de @eq:RGF aproximarase a un valor
	finito, de xeito que

	$
    integral_(g(m))^(infinity) frac("d"g , beta(g)) = ln frac(Lambda_"max" , m).
	$

	A primeira orde, podemos aproximar este valor finito da enerxía como $
	Lambda_"max" approx m e^(beta_2 / g(m))$, onde $beta_2$ é unha
	constante positiva, de xeito que $Lambda_"max" arrow.r infinity$ implica $g(m)
	arrow.r 0$ para calquera $m$ e a teoría é #emph[trivial], de xeito que non hai
	interaccións. Isto contradí claramente as observacións experimentais.

	En calquera caso, atopamos un problema que non podemos evitar. Todas estas
	conclusións son aplicables a QED, e xa que sabemos que a interacción
	electromagnética existe, vémonos forzados a concluír que a teoría non pode ser
	válida a escalas de enerxía arbitrariamente altas. Isto indica que se necesita
	unha teoría máis completa nese réxime, pero non supón un problema inmediato
	porque a maior parte de procesos de interese ocorren a enerxías inferiores.

	Non obstante, a argumentación de Landau ten unha importancia maiúscula ao
	pretender describir a interacción forte cunha QFT, porque as escalas de enerxía
	de interese correspóndense con aquelas nas que as teorías poden dar problemas.
	Isto parecía ser o golpe definitivo ao propósito de describir as interaccións
	nucleares con teorías de campos.

	== A liberdade asintótica

	O argumento de Landau era forte, pero non infranqueable. O problema da
	trivialidade cuántica podía evitarse de dous xeitos se se relaxaban as
	expectativas formadas a partir de QED: se a función $beta$ non medra de xeito
	máis rápido que $cal(O)(g)$ ou se se volve negativa a partir dalgún valor
	$g_* > g(m)$. Unha teoría tal denominaríase #emph[asintoticamente libre]. No
	entanto, isto era pouco máis que unha resposta #emph[ad hoc], e ningunha das
	teorías coñecidas producía eses resultados. O propio Landau aseveraba que non
	podía existir ningunha teoría que fose asintoticamente libre @Landau2.

	A seguinte peza nesta historia son os experimentos de #emph[deep-inelastic
	scattering] (DIS). Nestes procesos fanse interactuar electróns con protóns a
	tan alta enerxía que os primeiros son capaces de interactuar con elementos
	constituíntes dos últimos, e os resultados experimentais parecían indicar que,
	a moi altas enerxías, os protóns comportanse como unha colección de tres
	partículas libres puntuais de spin 1/2 @DIS1 @DIS2, o cal parecía
	requirir unha teoría de campos que fose asintoticamente libre.

	Nos anos seguintes, as teorías de campos serían revividas por numerosos éxitos,
	especialmente coa unificación electrofeble, pero a fricción destas cos
	resultados do DIS mantívose. Neste contexto foi no que D. Gross se propuxo
	demostrar que non existían teorías cuánticas de campos renormalizables que
	presentasen liberdade asintótica, dando por rematada finalmente a discusión
	@GrossNobel. Xunto con C. Callan, conseguiron demostrar que as
	observacións experimentais de DIS só podían corresponderse cunha teoría con
	liberdade asintótica @GrossCallan e posteriormente, xunto con S. Coleman,
	que as teorías con interaccións escalares, tipo Yukawa ou gauge abelianas (como
	QED) non eran asintóticamente libres @GrossColeman. As teorías gauge non
	abelianas (Yang-Mills) quedaban excluídas da investigación orixinal porque os
	métodos empregados non funcionaban nelas e o seu tratamento era aínda moi
	complicado. Posteriormente, Gross e F. Wilczek decidiron rematar o traballo e
	calcular a función $beta$ para teorías Yang-Mills, para o que tamén contaron
	co apoio de H.D. Politzer, que era estudante de Coleman nese momento. Para unha
	teoría gauge non abeliana, a función $beta$ ten a forma

	$
    beta(alpha) equiv mu frac("d"alpha(mu) , "d"mu)
	= frac(alpha^2 , pi) b_1 + cal(O)(alpha^3),
	$

	onde $alpha = g^2/4 pi$ e $g$ é a constante de acoplamento. O
	obxectivo era precisamente calcular o parámetro $b_1$ e demostrar que era
	positivo.

	Gross e Wilczek chegaron a un primeiro resultado en febreiro de 1973: a teoría
	non era asintoticamente libre. O parámetro $b_1$ era positivo, de xeito que a
	función $beta$ era positiva. Pero, dispostos a publicar os resultados e dar
	por rematado o traballo, Gross atopou un erro. Nun punto dos cálculos,
	escribiran un signo erróneo nun dos termos. Corrixírono, e deste xeito obtiñan
	un signo diferente para o parámetro $b_1$. Pouco despois, Politzer rematou de
	facer os cálculos pola súa parte, chegando ao mesmo resultado. O que atoparon
	foi @GrossWilczek @Politzer

	$
    b_1 = - ( frac(11,6) C_A - frac(2,3) sum_R n_R T_R ).
	$	

	Esta expresión é válida para unha teoría $S U (N)$ xeral, e depende de
	múltiples parámetros con orixe en teoría de grupos que non vou explicar en
	detalle. A importancia capital deste resultado está no signo global. Para un
	amplo rango de posibilidades, as teorías Yang-Mills son asintoticamente libres,
	e especificamente na teoría consistente cos resultados experimentais tense que
	$b_1 = -3.5$.

	Deste xeito nacía a cromodinámica cuántica como unha teoría gauge non abeliana,
	despois de que o esforzo por demostrar que unha teoría tal non era posible fose
	detido no último momento unicamente por un signo, algo tan simple e fácil de
	omitir por equivocación.

	== Interpretación física da liberdade asintótica

	Unha vez discutida a natureza matemática da renormalización e a liberdade
	asintótica, é interesante intentar dar un significado físico a estes fenómenos.

	En primeiro lugar, consideremos unha carga puntual de magnitude $e$. O
	potencial producido por dita carga puntual é proporcional á distancia á que se
	observe segundo

	$
    U(r) tilde frac(e , r).
	$

	Este é un feito ben coñecido na electrostática clásica, pero que pode
	explicarse tamén dende a perspectiva do grupo de renormalización se
	identificamos

	$
    e(m) = frac(e(Lambda) , r),
	$

	onde $m tilde r^(-1)$ en unidades naturais. Isto é una consecuencia de
	que, nun contexto relativista, variar a distancia é similar a variar a enerxía,
	e polo tanto podemos calcular a función $beta$ correspondente como función da
	distancia.

	A interpretación física do feito consiste en imaxinar o baleiro como un medio
	dieléctrico cheo de pares electrón-positrón. Ao colocar unha carga puntual, os
	pares alíñanse compensando o campo da carga puntual, de xeito que a carga
	efectiva que se observa a distancias finitas é diferente da carga real que se
	introduciu. Canto maior sexa a distancia, máis forte é o apantallamento e menor
	é a carga efectiva. Por outra banda, o que sucede nas teorías asintoticamente
	libres é precisamente o contrario. Colocar unha \u{00AB}carga non
	abeliana\u{00BB} no baleiro causaría que os pares presentes neste se
	aliñasen de xeito que o efecto se magnificase, dando lugar a un campo moito
	máis intenso e que a carga efectiva, en lugar de apantallarse, medre.

	O que está a suceder é, de feito, algo moi similar ao que ocorre de xeito
	macroscópico ao someter un material a un campo electromagnético. Clasicamente,
	todos os materiais son dieléctricos e colocalos en presenza dun campo
	electromagnético causa que este sexa apantallado. Non obstante, cando se
	introducen consideracións cuánticas, algúns materiais poden ser agora
	paramagnéticos, de xeito que colocalos na presenza dun campo electromagnético
	fai que estes produzan o seu propio campo e contribúan a aumentar a intensidade
	total @Momentum.

	No caso que nos ocupa a nós, o comportamento clásico correspóndese co carácter
	abeliano e o comportamento cuántico correspóndese co carácter non abeliano. De
	xeito resumido, a diferenza entre os dous casos débese ás propiedades dos
	bosóns que transmiten a interacción correspondente (fotóns e gluóns): os bosóns
	abelianos non teñen carga mentres que os non abelianos si, facendo que poidan
	interactuar entre eles e dando orixe a novos fenómenos.

	== Conclusións

	A historia do descubrimento da liberdade asintótica e o nacemento da
	cromodinámica cuántica é un exemplo claro dun feito que adoita ignorarse á hora
	de presentar o avance científico: o camiño da investigación está cheo de ideas
	equivocadas, erros de cálculo e moita sorte. A QCD formulouse ao intentar
	demostrar que sería imposible de facerse. Para min é unha das mellores
	historias da física e o que a fai mellor é, como no caso de toda boa historia,
	as ensinanzas que contén.

	Se esta historia ten unha mensaxe útil para calquera estudante de ciencias debe
	ser a seguinte: á hora de facer cálculos é moi importante que todos e cada un
	dos pasos que se dean sexan coherentes. Un simple signo non só ten unha
	relevancia \u{00AB}numérica\u{00BB}, na que o resultado pode
	estar máis ou menos preto do correcto, senón que pode ter implicacións
	conceptuais moi importantes á hora de interpretar a teoría da que se derivan. A
	perspectiva de que \u{00AB}un signo non é tan importante\u{00BB}
	só pode entenderse unha vez que a teoría está ben asentada, e unha discrepancia
	deste tipo pode identificarse totalmente cun erro de cálculo. No entanto, ao
	traballar con teorías novas e obter resultados por primeira vez non existe nada
	que nos guíe máis que os propios cálculos que facemos, polo que é moi
	importante evitar erros deste tipo.

	#CrearBibliografia("/revistas/003/bibliografia_VICTOR_DD.bib")

]
