#import("/estilo.typ"): *

#show: Artigo.with(
	titulo		: [Kip Thorne visita Santiago],
	subtitulo	: [Santiago de Compostela acolle o Premio Nobel Kip S. Thorne durante a súa visita o pasado mes de maio.],
	autoria		: "Celia Álvarez Álvarez e Diego Couto García",
	tema  		: "REPORTAXE",
)


#show: columns

#place(
    top + center,
    float: true,
    scope: "parent",
    figure(
        image(
        width: 100%,
        "/revistas/003/imaxes/biblio_grupo.jpg"
        ),
        caption: [ Fotografía grupal de Kip Thorne con profesores e alumnos na biblioteca da Facultade de Física da Universidade de Santiago de Compostela. Fotografía de Santi Alvite.]
    )
)

	A visita de Kip Thorne foi a cuadraxésimo sexta do programa
	#emph[ConCiencia], presente na Universidade de Santiago de Compostela dende o
	ano 2006. Thorne foi galardoado co Premio Nobel de Física en 2017 polas súas
	contribucións decisivas para o detector LIGO e a observación de ondas
	gravitacionais. A súa carreira científica cruzou camiños co seu afán
	divulgador, o que lle levou a facer contribucións como asesor científico nos
	filmes de #emph[Contact], #emph[Interstellar] e #emph[Oppenheimer].

	Tivemos a oportunidade de presenciar a rolda de prensa de Kip Thorne no Pazo de
	Xelmírez en nome da revista #emph[Momentum]. Ademais, acudimos á clase de
	gravitación impartida por Javier Mas en conxunto con Kip Thorne, á súa visita
	da nosa biblioteca e firma de libros, e, finalmente, á súa conferencia na
	Facultade de Medicina e Odontoloxía que tivo por nome \u{00AB} #emph[Explorando o
	lado curvado do noso universo: dende buracos negros e buracos de verme, ata
	ondas gravitacionais e viaxes no tempo]\u{00BB}.

	Con esta pequena crónica pretendemos capturar algunhas das reflexións de
	actualidade coas que nos deixou o nobel tras a súa visita, mesturadas con algúns
	dos seus coñecementos científicos que logrou poñer ao alcance de todo o
	público.

	== Rolda de prensa no Pazo de Xelmírez

	O xoves 8 de maio ás once da mañá chega Kip Thorne ao Pazo de Xelmírez
	acompañado por Jorge Mira, director do Programa #emph[ConCiencia] e catedrático
	da USC; José Edelstein, padriño nesta edición de #emph[ConCiencia]; Carolee
	Joyce Winstein, a súa esposa, e periodistas e fotógrafos cos que nos sentamos a
	escoitar as respostas do invitado ao programa ante as inquietudes que varios
	presentaron ao longo da rolda. Tras as pertinentes presentacións comezan as
	preguntas.

    #divider()

	#Pregunta[O primeiro periodista convida a Thorne a reflexionar sobre a
	competitividade na ciencia e o aumento das contribucións de Asia. Pregunta como
	debería actuar Europa ante esta situación.]

	Kip Thorne afirma que Asia comezou as súas contribucións hai uns quince anos e
	destaca a importancia da colaboración internacional. Lembra os seus tempos en
	Moscova colaborando durante un mes ao ano con científicos soviéticos como
	exemplo deste deber que lles corresponde a tódolos investigadores de facer un
	mundo mellor.

	Desvía a reflexión mencionando as novas áreas de investigación no século XXI.
	Os campos científicos da intelixencia artificial, os materiais, a computación
	cuántica... foron inaugurados nas universidades. As empresas non se comezan a
	interesar por un sector ata que este sexa suficientemente rendíbel. O caso da
	intelixencia artificial é claro: este campo xorde na década dos anos sesenta
	pero non é ata tempos recentes que se masificou o seu uso e o investimento das
	empresas en melloras no campo.

	Advirte que será necesario confiar na actuación de Europa ante as recentes
	accións, que cualifica de estúpidas, que a administración Trump está a tomar de
	cara ás universidades dos Estados Unidos e ás súas capacidades investigadoras.
	Predí que fronte á competición actual cos avances da China, as universidades
	europeas serán as máis importantes, tomando o papel de protexer o coñecemento e
	o labor investigador máis puro.

	#Pregunta[Continuando cos temas de actualidade, pregúntanlle polos beneficios e
	riscos da intelixencia artificial no futuro.]

	Kip Thorne puntualiza que non posúe especial control sobre este dominio.
	Asegura que coida sempre de ter precaución ao opinar do que non sabe. En
	contraste coa súa seguridade respecto dos beneficios que pode proporcionarnos a
	intelixencia artificial, amosa incerteza ante os posíbeis prexuízos e menciona
	o seu amigo Stephen Hawking como exemplo de científico que si manifestaba unha
	forte preocupación polos perigos que estes avances poderían supor.

	Toda a investigación ata 2015 fíxose nas universidades. As redes neuronais
	artificiais (ANN) comezaron a desenvolverse nos anos oitenta en Caltech
	--universidade onde Kip S. Thorne se graduou e posteriormente foi nomeado
	catedrático de física teórica Richard P. Feynman--. Estas ideas aplicáronse en
	aprendizaxe automática e viron o rápido crecemento do sector da man dos modelos
	extensos de linguaxe (LLM) promovidos polas grandes empresas como OpenAI. Esta
	evolución sucedeu de xeito similar no seu eido coas tecnoloxías cuánticas; o
	éxito comercial destes avances veu precedido de décadas de investigación nas
	universidades.

	// como non me deixa responder ao comentario fagoo aquí: é un engadido
	// a modo de curiosidade que me pareceu ben meter porque quizais ten
	// relación que coñeza este dato por estar involucrado nesta
	// universidade, ademais de que o nomeamento de catedrático Feynman
	// pode ser algo de cultura que eu non sabía que existía, penso que o
	// guión alongado está ben empregado para unha anotación, tras
	// informarme, non sei en galego pero supuxen que se utiliza igual

	//créditos da foto non atopados, puxen a web de onde a quitei na bibliografía
	#figure(
		image(
			width:100%,
			"/revistas/003/imaxes/rueda-prensa-conciencia-01.jpg"
		),
		caption: [
			Rolda de prensa no Pazo de Xelmírez. De esquerda a dereita: 
			Jorge Mira, Kip Thorne e José Edelstein.
		],
	)

	#Pregunta[Ante a ameaza que actualmente representa a administración Trump
	para a universidade, que medidas deberían tomar estas institucións?]

	// penso que queda mellor sen o 'de' pois imita a forma de falar
	// inglesa (Trump administration), polo que vin en castelán pódese
	// dicir así e supuxen que en galego tamén.

	Thorne ve necesaria unha loita pola conservación do labor realizado nas
	universidades estadounidenses e presaxia a oportunidade que terá Europa de
	acoller investigadores e enxeñeiros dos Estados Unidos no caso de que o
	presidente continúe danando estas institucións. Kip Thorne reflexiona sobre
	como en Europa debemos investir os nosos recursos en construír e mellorar as
	nosas universidades, e pon de exemplo a iniciativa de Macron, quen invitou a
	científicos a traballar en Francia ante os recortes de presupostos nos Estados
	Unidos.

	O papel que tiveron Os Estados Unidos na acollida de refuxiados do réxime nazi
	será o que espera ver el desenvolvendo ás nacións europeas nas próximas
	décadas, retomando o papel de liderado que ten o seu país. Remarca que debemos
	confiar en Europa para frear estas e outras ameazas actuais, como os esforzos
	imperialistas de Putin. O científico experimentou a Segunda Guerra Mundial
	sendo un neno e teme que volva a acontecer algo similar. Moito máis que os
	avances tecnolóxicos, isto é o que preocupa a Kip Thorne.

	#Pregunta[A maiores da estupidez, hai outros motivos para a guerra contra o
	coñecemento nos Estados Unidos?]

	O nobel asevera non comprender a psicoloxía detrás do presidente e non está
	seguro de que pode motivar o seu comportamento. Cre que a meirande parte é
	estupidez, pois Donald Trump parece non comprender que está a destruír a
	incubadora tecnolóxica do século XXI. O goberno estadounidense ve a
	universidade como unha máquina de propaganda en contra do seu réxime, que
	promove políticas liberais e que se beneficia de inxentes cantidades de fondos
	públicos. O problema non é sobre políticas liberais fronte a conservadoras,
	pois no país xa hai políticos de ámbolos lados uníndose contra Trump e tódalas
	súas políticas. Non é unha cuestión de cores, senón que todos deben unirse
	contra as ameazas destas políticas, ao igual que contra Putin.

	#Pregunta[Ve preto o perigo dunha guerra nuclear?]

	Sinala a posibilidade dunha guerra nuclear. Este perigo xa existía nos tempos
	da Unión Soviética a finais da década dos 60, cando Kip Thorne comezaba a pasar
	tempo alí. Foi testemuña das tensións da Guerra Fría e coñeceu a científicos
	que traballaron na creación da bomba de hidróxeno, como foi o caso de dous dos
	seus mentores soviéticos. Tamén coñeceu contribuidores da bomba americana como
	Oppenheimer e Wheeler.

	Considera que na actualidade tense menos consciencia do perigo que encarna o
	uso de armas nucleares, a diferenza do pasado. Na URSS viviuse moita máis
	destrución que nos Estados Unidos, mais ámbolos dous países sabían os riscos
	aos que se estaban expondo.

	Comenta que, pola contra, Biden entendía ben os perigos e tiña moito coidado
	coas armas que concedía a Ucraína polo medo a unha guerra nuclear, quizais
	demasiado. Esta cuestión require de gran coidado por parte de tódolos líderes
	das nacións, de gran sabedoría e liderado. Manter un muro contra Putin cando as
	ameazas son de guerra é moi complicado.

	#Pregunta[A maiores destas ameazas, supoñen os restos de foguete que se
	depositan en órbita un perigo para a vida na Terra?]

	A caída destes obxectos en lugares da Terra nos que poidan causar danos non lle
	causa temor, di que este suceso é moi pouco probábel. Si que amosa preocupación
	polo lixo espacial, xa que supón un risco para o desenvolvemento tecnolóxico.
	Advirte de que non é un experto, pero que ten a sensación de que as barreiras
	para non subir armas ao espazo estanse a debilitar e amosa de novo a súa
	preocupación.

	#Pregunta[Cambiando de tema, o seguinte periodista inquire se nalgunha ocasión
	lle preguntaron se era posíbel retroceder no tempo a raíz do filme _Interstellar_]

	É certo que lle preguntaron nalgunha ocasión, pois moita xente está interesada
	en viaxar atrás no tempo para poder cambiar algún suceso dramático que lles
	aconteceu nas súas vidas. Temos indicios de que existe un mecanismo físico que
	parece prohibir a viaxe no tempo, comprendémolo parcialmente e non sabemos se
	prevé esta viaxe en tódolos casos. Hawking propuxo a súa #emph[conxectura de
	protección cronolóxica], a través da cal se afirma que a historia non pode ser
	cambiada. Sabemos que se fose posíbel a viaxe no tempo, non seriamos capaces de
	cambiar o acontecido. O mecanismo que prohibe a creación de máquinas do tempo
	que permitisen levar a cabo cambios na historia se describe como aquel que
	provoca unha ''explosión'' de tales máquinas. Kip Thorne traballou de forma
	independente nesta investigación cos seus alumnos e Hawking.

	#Pregunta[E, falando dos avances da física, que futuro lle augura á súa
	evolución nos próximos trinta ou corenta anos?]

	Kip Thorne non sabe con certeza cara a onde conducirá o futuro da física.
	\u{00AB} #emph[Cando miro cara a atrás vexo grandes cambios e grandes sorpresas, aínda
	que algúns desenvolvementos foron previsíbeis. Grandes desenvolvementos
	chegaron e chegarán. A cuestión que máis me interesa que resolveremos
	probabelmente nese tempo é como se formou o Universo. É unha das grandes
	cuestións na miña opinión]\u{00BB}.

	#Pregunta[Por que son as ondas gravitacionais relevantes para o estudo do
	inicio do Universo?]

	O Universo era tan quente que a luz non se podía propagar, ao igual que o resto
	da radiación. Soamente podían penetrar as ondas gravitacionais, polo que estas
	conteñen moita información sobre o nacemento do universo. \u{00AB} #emph[Creo que
	terán un gran papel no estudo do inicio do Universo]\u{00BB}. Os físicos están a
	loitar por comprender a gravidade cuántica, tamén de gran relevancia para o
	estudo do comezo do Universo.

	#Pregunta[Interstellar, Oppenheimer... Como foi achegar a física á xente máis
	allea a este mundo mediante o cine?]

	Kip Thorne gozou de traballar con Nolan e outros integrantes do equipo en
	#emph[Interstellar]. A película foi diferente a outras de Hollywood porque foi
	xunto cunha produtora os que comezaron a desenvolver a idea. Posteriormente,
	Nolan quixo contribuír ás ideas para o filme e este rematou incluíndo moitas
	capas de ciencia. Escribiu ademais o libro #emph[A ciencia de Interstellar] no
	que trata de explicar a calquera lector os fenómenos físicos que se utilizan ao
	longo da longametraxe.

	#Pregunta[E agora mesmo está a traballar nalgunha película? Ten algunha
	actualización?]

	Kip Thorne comezou a creación dun novo filme con Lynda Obst, unha das persoas
	do equipo de #emph[Interstellar] e coa cal mantivo unha relación moi achegada
	--foi posto nunha cita ás cegas con ela por Carl Sagan antes de que a anterior
	se convertese en produtora de filmes--. Thorne comentou de forma divertida que
	Lynda era a súa ``esposa de Hollywood''. Lynda estaba loitando pola película e
	o proxecto avanzaba a un ritmo moi lento; pero faleceu hai uns meses --agora xa
	haberá case un ano--. Pensa en escribir tamén un libro do filme, pois a súa
	publicación non requiriría de tantos recursos.

	#Pregunta[E para pechar a rolda de prensa, ten algunha lembranza especial de
	Feynman?]

	Richard Feyman foi un dos máis grandes científicos que Kip Thorne coñeceu e do
	propio século XXI. Coñeceuno cando era estudante en Caltech e rematou facéndose
	un bo amigo seu. Feynman estaba moi interesado na filosofía da ciencia e lía
	moito sobre o tema. Interesábase polo significado de todo. Inicialmente,
	Feynman mostraba escepticismo con respecto á utilidade da filosofía dentro do
	ámbito científico. Catro anos despois de graduarse, Thorne volveu a Caltech, e
	Feynman recentemente publicara un libro de filosofía da ciencia no que daba
	nocións acerca de como funcionaba esta. Reflexionaba sobre a posibilidade de
	ver un tema dende moitos puntos de vista diferentes; sobre como o que realmente
	importa é ter tódolos puntos de vista en conta e non só o correcto.

	O físico visitaba a Feynman cando tiña unha idea profunda para ver se era capaz
	de argumentarlle en contra dela; eran sesións moi enriquecedoras. Considerábao
	un gran mentor e a súa forma de ver o mundo reflectida nos seus libros
	contribuíu ao seu sentido como ser humano. Dende logo, Feynman foi unha das
	grandes influencias en como traballa e como ensina Kip Thorne.

#place(top+center, scope: "parent", float: true)[
	#figure(
		image(
			width: 100%,
			"/revistas/003/imaxes/clase.jpg",
		),
		caption: [
			Visita de Kip Thorne á clase de Gravitación o
    		venres 9 de maio de 2025. Fotografía de Santi Alvite.
		],
	)
]

//#figure(
//	image(
//		width: 100%,
//		"/revistas/003/imaxes/clase.jpg",
//	),
//	caption: [
//		Visita de Kip Thorne á clase de Gravitación o
//    	venres 9 de maio de 2025. Fotografía de Santi Alvite.
//	],
//)

	== Visita á Facultade: clase de Gravitación e charla na biblioteca

	Ao día seguinte desta rolda de prensa, o nobel acudiu como invitado á clase da
	materia de Gravitación que impartía Javier Mas na Aula Magna da Facultade de
	Física. Optou por achegar os seus comentarios á clase en vez de impartila el,
	alegando que xa estaba maior para o segundo. A parte máis técnica da charla
	centrouse nos temas de estudo de Thorne e Hawking, e soamente daremos breves
	pinceladas. Falaron da #emph[lei da área de Hawking], probada experimentalmente
	hai pouco. Thorne comentou que Hawking obtería o Premio Nobel por este logro de
	seguir vivo. Posteriormente, o tema centrouse no buraco negro de
	#emph[Interstellar]. Comentan que a forma na que se visualiza #emph[Gargantua]
	--o buraco negro-- no filme non se corresponde coa realidade que se coñece para
	un buraco negro que distorza o tempo. Nolan sacrificou a exactitude técnica en
	beneficio da claridade visual das escenas que involucraban este elemento do
	filme. Con moitos outros efectos sucedeu o mesmo, e o director incorporounos
	para facer a película máis interesante sacrificando fidelidade científica; como
	no caso do son --no espazo non se debería escoitar nada pois non hai aire--.
	Moitas veces Thorne pensaba que un suceso sería fisicamente imposíbel e Nolan
	instáballe a comprobar con cálculos se realmente o era. Ás veces discutían
	durante múltiples días sobre feitos científicos. O libro da ciencia detrás de
	#emph[Interstellar] non se difundiu en conxunto coa estrea do filme; Lynda Obst
	temía que a xente non acudise a vela por medo a que a película fose demasiado
	científica.

	Despois falaron brevemente de #emph[Contact]. Thorne contribuíu ao filme, pero
	chegou tarde no seu desenvolvemento. Cando se incorporou, despediron o director
	e comezaron a produción sen mellorar a ciencia do final da película.

	Pasaron a comentar o descubrimento das ondas gravitacionais. Tras meses de
	verificación, confirmouse a detección das ondas gravitacionais; este momento
	foi demasiado bo para ser verdade, comenta Kip Thorne. Agardábase poder
	observar varias ondas cada día, pero os sistemas de detección de erros non eran
	nin son tan precisos como se require.

	Tras as preguntas dos alumnos, rematou a clase e Kip Thorne é acompañado á
	biblioteca por toda a comunidade de Física. Apreciou a exposición que se lle
	dedicou, comentando e asinando libros que publicou como o #emph[Gravitation],
	escrito en conxunto cos físicos Charles W. Misner e John A. Wheeler. O nobel
	dedicou unhas palabras para esta obra en especial e dixo que o seu obxectivo
	principal con #emph[Gravitation] era o de devolver a intuición física á
	relatividade, que é un campo monopolizado por matemáticos. Moitos compañeiros
	expresaron o seu descontento pola gran cantidade de palabras fronte a ecuacións
	que a obra rematou albergando.

	#figure(
		image(
			width: 100%,
			"/revistas/003/imaxes/selfie.jpg",
		),
		caption: [
			Foto entre estudantes e o Nobel de física. 
			Fotografía de Laura Quintáns.
		],
	)

	Os alumnos tiveron a ocasión de levar os seus exemplares para que Kip Thorne
	llos dedicase e de agradecerlle a súa visita. Tamén agradecemos nós esta
	oportunidade de reflexionar sobre diversas cuestións, algunhas das cales
	parecen ser alleas á física pero ás cales a visita de Kip S. Thorne coidou de
	pór no foco. En xeral, tanto a comunidade universitaria coma todo aquel público
	interesado en comprender os misterios que garda o Universo, e que a física
	intenta comprender e desvelar, puido achegarse a eles da man de Kip Thorne
	durante estes días do pasado mes de maio.

	// parece longa pero tentei pensar formas de acurtar esta oración e non atopei
	// unha satisfatoria sen quitar algunha palabra que achegase os matices que lle
	// quería dar así que salvo signos de puntuación ou erros graves de vocabulario
	// (cousas que non existan en galego) ou ortográficos, pido que non se modifique
	// en xeral a mensaxe destes últimos parágrafos que son os que engaden un
	// carácter máis persoal ao artigo. Creo que pode custar ler esta oración en
	// concreto pero non é imposíbel.

	A numerosa asistencia á súa conferencia na Facultade de Medicina e Odontoloxía
	foi tal, que superou a capacidade do Salón de Actos. Público de tódalas idades,
	ocupacións e procedencias acudiu para poder escoitar a Kip Thorne explicar
	cuestións que para moitos poden semellar alleas e reviradas, pero que
	fundamentalmente espertan a curiosidade en todos nós, seres humanos.

	#figure(
		image(
			width: 100%,
			"/revistas/003/imaxes/libro_firmas.jpg",
		),
		caption: [
			Kip S. Thorne escribindo unha dedicatoria no libro de sinaturas
			da Facultade de Física durante a súa visita á biblioteca. Fotografía de
			Víctor Díaz Díaz.
		],
	)

	O labor de achegar a física e a ciencia a tódalas persoas, invitando a pensar e
	comprender, dende o respecto e a humildade, pode non ser doado; pero Kip Thorne
	amosounos mediante o seu labor divulgativo e durante o seu paso por Santiago de
	Compostela que si é posíbel.

	#figure(
		image(
			width: 100%,
			"/revistas/003/imaxes/mom_sign.jpg",
		),
		caption: [
			Primeira e segunda edición da revista _Momentum_ asinadas por Kip
			S. Thorne. Fotografía de Víctor Díaz Díaz.
		],
	)

	// “But doing so, controlling our own fate, requires that a large
	// fraction of us understand and appreciate science: How it operates.
	// What it teaches us about the universe, the Earth, and life. What it
	// can achieve. What its limitations are, due to inadequate knowledge
	// or technology. How those limitations may be overcome. How we
	// transition from speculation to educated guess to truth. How
	// extremely rare are revolutions in which our perceived truth
	// changes, yet how very important''  Kip S. Thorne, The Science of Interstellar

	// “By laws that we humans are capable of discovering, deciphering,
	// mastering, and using to control our own fate. Even without bulk
	// beings to help us, we humans are capable of dealing with most any
	// catastrophe the universe may throw at us, and even those
	// catastrophes we throw at ourselves—from climate change to
	// biological and nuclear catastrophes.”― Kip S. Thorne, The Science
	// of Interstellar

	// “Can you identify in your own life speculations that became educated
	// guesses and then truth? Have you ever seen your established truths
	// upended, with a resulting revolution in your life?”― Kip S. Thorne,
	// The Science of Interstellar

	#SenCita("kt_2025")

	#CrearBibliografia("/revistas/003/bibliografia_CELIA_AA.bib")
